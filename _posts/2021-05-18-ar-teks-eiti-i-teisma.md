---
title: 'Ar teks eiti į teismą?'
date: 2021-05-18 10:00:00 +02:00
author: Justas Mundeikis
layout: post
comments:   true
citation:   true
image:      /assets/2021/05/18/ban.png
thumbnail:  /assets/2021/05/18/thumb.ban.png
categories:
  - Bazinis dydis
tags:
  - SADM
  - BD
  - Nacionalinės kolektyvinės derybos
---

**Kaip ir kiekvienais metais, šiemet profesinės sąjungos, trokšdamos gauti kuo daugiau išlygų savo nariams ir pardavinėdamos viešąjį interesą, dalyvauja nacionalinės kolektyvinės sutarties derybose. Kaip patogu, kai gali imti ir kartu su SADM atstovu vieningai nubalsuoti - "derybos neviešos". Atskaitomybės 0! Nei Valstybė kaip darbdavys atskaitinga darbuotojams, dėl kurių atlyginimų derasi, nei profsąjungos, kurios eilinį kartą parduos ne profsąjungų narių interesus savo narių interesų labui. Todėl kreipiausi šiandien į SADM, jog nedelsiant būtų sudarytos galimybės viešai stebėti derybas. Ar tai ves link teismo?**<!--more-->

# Intro

Dėl bendro supratimo: Lietuvoje aibė viešojo sektoriaus darbuotų atlyginimai priklauso nuo bazinio dydžio. Kuris, remiantis [Lietuvos Respublikos valstybės tarnybos įstatymo 29 str. 2 punktu](https://e-seimas.lrs.lt/portal/legalAct/lt/TAD/cad5a783834211e89188e16a6495e98c/asr), turi būti nustatytas iki birželio 1d. nacionalinėje kolektyvinėje sutartyje. Dėl šio dydžio derasi valstybė kaip darbdavys su profesinėmis sąjungomis.

Darbdavys kaip visada - nenori mokėti daugiau. Čia pozicija kiekvienais metais yra aiški ir "suprantama". Suprantama tik tiek, kad atlyginimai viešajame sektoriuje iki šiol tokie tragiški, kad kvalifikuotų specialistų trūksta. Kaip sakė dabartinė premjerė - "pigi valdžia brangiai kainuoja". Kažkodėl abejoju, jog vien dėl to, jog šių žodžių autorei tapus premjere, jos imsis kas nors klausyti.

Profesinės sąjungos irgi suinteresuotos dalyvauti derybose, nes be bazinio dydžio sulygsta ir papildomu garantijų profesinių sąjungų nariams: papildomas atostogines dienas ir t.t.  Profesinėms sąjungoms dalyvavimas derybose - kančia, nes aršiai kovojant už BD, jas pradedama kritikuoti: antai žiūrėk, didinant BD keliamas ir Seimo narių atlyginimas. 

O varge, o kad keliamas **proporcingai visų** atlyginimas (valstybės tarnautojų, Seimo darbuotojų, net ir tų pačių mokytojų!!!) - pamirštama. Tam, kad gauti norimas lengvatas savo profsąjungų nariams, profsąjungų atstovai derybose per daug nesišakoja ir dėl BD net nesistengia kovoti. Nuo to kenčia visi viešojo sektoriaus darbuotojai ir galų gale - visa valstybė.

Kaip ir kiekvienais metais, šias derybas bandoma įslaptinti. Juk gėda būtų visuomenei matyti tą farsą! Vėl BD bus padidintas 1-2%. Daugumai viešojo sektoriaus darbuotojų, tai net neatsvers kainų augimo.
O gink dieve, dar žurnalistai sugalvos klausimus užduot. O transliuojant, tai gal net "aršias derybas" teks imituoti? Kam tiek vargo?

# Raštas SADM

nebegaliu tverti šios netvarkos, todėl kreipiausi į SADM su žemiau pateiktu raštu.

![](/assets/2021/05/18/1.png)

![](/assets/2021/05/18/2.png)

[Raštas pdf formatu](/assets/2021/05/18/SADM_nacionalinės_kolektyvinės_derybos.pdf)

# Ar teks eiti į teismą?

Nežinau kaip reaguos SADM. Iš vienos pusės, tikrai galiu pagirti SADM viceminstrą V.Šilinską už tai, jog įsiklausė ir pradėjo transliuoti Trišalės tarybos posėdžius, kuriuos aš anksčiau filmuodavau ir keldavau į savo Youtube paskyrą. Tačiau dabar - net nežinau. Labai gali būti, jog būsiu priverstas ieškoti *crowd-funding* galimybių, teisininkų entuziastų ir iš tiesų ginčyti galimą neigiamą ministerijos atsakymą teisme.

Jeigu turite rekomendacijų, kaip imtis šio proceso - rašykite man tiesiogiai: justas.mundeikis@lithuanian-economy.net

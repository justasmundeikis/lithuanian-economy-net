---
title: 'Vairuotojų apklausa'
date: 2021-05-18 10:00:00 +02:00
author: Justas Mundeikis
layout: post
comments:   true
citation:   false
image:      /assets/2021/05/26/ban.png
thumbnail:  /assets/2021/05/26/thumb.ban.png
categories:
  - Transportas
  - Apklausa
tags:
  - Apklausa
---
**Lietuvos transporto sektoriuje šiuo metu vyksta konfliktas: vienoje pusėje yra darbuotojai bei žurnalistai pasakojantys apie praktiškai vergovines darbo sąlygas, kitoje – darbdaviai, pretenzijas laikantys nepagrįstomis ir neva nesuprantantys, kodėl yra „puolami“.**<!--more-->

Reaguodamas į situaciją Seimas jau svarsto Darbo kodekso pataisas, kurios numatytų, kad darbo užmokestis ir su juo susijusios išmokos būtų mokamos tik pavedimu į sąskaitą. Į grynųjų atsisakymą darbo santykiuose profesinės sąjungos žiūri labai palankiai, nes mato daug darbdavių piktnaudžiavimo atvejų, tuo tarpu darbdavių organizacijos šiai iniciatyvai reiškia nepritarimą, neva gindamos tolimųjų reisų vairuotojų interesus.

Nepriklausomas ekonomistas ir tyrėjas Justas Mundeikis savo ruožtu inicijavo tolimųjų reisų vairuotojų apklausą, kurios rezultatai „iš pirmų lūpų“ leis įvertinti jų darbo sąlygas, savijautą ir tikrąjį nesąžiningo darbdavių elgesio mastą. Trimis kalbomis vykdomoje apklausoje skiriamas dėmesys ir grynųjų pinigų poreikio darbuotojams klausimui, teiraujamasi, kiek sudėtinga atsidaryti banko sąskaitą Lietuvoje, klausiama, ar vairuotojai žino socialinio draudimo taisykles Lietuvoje, taip pat skiriamas dėmesys vairuotojų psichologinės gerovės įvertinimui.

Lietuvos profesinių sąjungų konfederacija (LPSK) kartu su Lietuvos profesinių sąjungų aljansu (LPSA) prisidėjo rengiant šią apklausą, tačiau tyrimas yra nefinansuojamas jokios organizacijos ir vykdomas visiškai nepriklausomai. Šią apklausą palaiko ir Lietuvos profesinė sąjunga "Solidarumas" (LPS).

Trimis kalbomis vykdomos apklausos rezultatus apibendrins ir viešai pristatys J. Mundeikis. Apklausa vykdoma gegužės 26d. iki rugpjūčio 31 d. ir yra pasiekiama adresu:

[www.driver-survey.tk](www.driver-survey.tk)

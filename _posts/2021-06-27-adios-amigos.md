---
title: "Apie MMA, BD, profsąjungas ir pilietinį aktyvumą, arba kaip Inga Ruginienė pavogė 600€ iš mažiausiai uždirbančiųjų... na ir apie blogo ateitį..."
date: 2021-06-27 01:00:00 +03:00
author: Justas Mundeikis
layout: post
comments: true
citation: false
image: /assets/2021/06/27/ban.png
thumbnail: /assets/2021/06/27/thumb.ban.png
categories:
 - Bazinis dydis
 - MMA
 - Profesinės sąjungos
tags:
 - Bazinis dydis
 - Profesinės sąjungos
 - MMA
 - Vyriausybė
 - Viešasis sektorius
---

**Viskas kas turi pradžią, turi ir pabaigą, na nevisai viskas - profesinių sąjungų bukumas yra tiesiog begalinis, kaip ir jų bebriškumas. Vienintelis vaistas šioje vietoje galėtų būti skaidrumas, jaunų profsąjungos narių pritraukimas, atnešantis šviežio oro gūsį. Vietoj to, gauname nekompetentingas figūras, kurias šaškių lentoje stumdo jų valdybos, vietoj to, gauname figūras, nesugebančias PERSKAITYTI teksto, vietoj to gauname figūras, nesugebančias kovoti ir į kovą pakviesti dirbančiųjų. Ir nuoširdžiai, aš manau, aš pavargau kovoti... juolab, kad to niekam vis tiek nereikia. Gal tiesiog reikia konstatuoti, kad dauguma gyvena per gerai, kad pakeltų šikną ir kažką darytų....**<!--more-->

Šiame, visgi ko gero finaliniame Lithuanian-Economy.net blogposte kelios svarbios temos: bazinis dydis, MMA ir vieno svarbiausių darbo rinkos institutų, turinčių ginti darbuotojų interesus - profesinių sąjungų, nekompetencija ir korumpuotumas.

# 1. Bazinis dydis (BD)

## 1.1. PS Bebrai

2018 metais, kai dar vedžiau Žinių Radijo laidą "Ekonomisto komentaras" [kritikavau](https://lithuanian-economy.net/2018/12/12/ekonomisto-komentaras-apie-viesojo-sektoriaus-darbuotoju-atlyginimus/) Lietuvos profesinių sąjungų konfederacijos (LPSK) atstovą derybose dėl BD - Artūrą Černiauską, kuris pareiškė, jog [LPSK nusprendė sutikti su 1.71€ BD padidinimu, jeigu profesinių sąjungų nariai gaus papildomą atostogų dieną](https://www.facebook.com/lpssolidarumas/posts/1823047687749693).

![](/assets/2021/06/27/solidarumas.png)

Dar tuo metu turėtoje mano asmeninėje FB paskyroje Černiauskas replikavo, jog toks didinimas yra pakankamas, nes darbuotojai naudą pajus per dvigubai didėjantį apmokėjimą už mokymosi atostogas. Jis taip pat parašė turintis savus paskaičiavimus, suprask, pagrindžiančius apsisprendimą sutikti su bazinio dydžio nuvertėjimu.

![](/assets/2018/12/12/skaičiavimas_vtpabd_2.jpg)

Ir primygtinai primenant jam jo pasisakymus apie paskaičiavimus atrėžė, kad neprivalo pateikti šių paskaičiavimų! O esmė - **Laikai kai profesinės sąjungos atstovavo visus dirbančiuosius jau senai pasibaigė...**. Ir visgi PS derasi dėl BD iki šiol...nuo kurio priklauso atlyginimai ne profesinių sąjungų nariams!

![](/assets/2018/12/12/skaičiavimas_vtpabd_3.jpg)

Galite įsivaizduoti? LPSK siunčia derėtis privatų žmogų, kuris nusprendžia šimto tūkstančių darbuotojų, iš kurių apie 90 tūkstančių net nepriklausoma jo profsąjungai  - atlyginimus. Ir tai daro kaip privatus asmuo! Atskaitomybės **nulis**. Profsąjungos derybininkas nėra atskaitingas visuomenei, nėra atskaitingas niekam.

Galima būtų pagalvoti, kad visa tai pasikeitė. Praėjo 3 metai...  Bet ne, kaip Černiauskas tebėra kažkoks [pirmininkėlis, taip ir tebėra](https://www.lpsk.lt/2021/06/25/a-cerniauskas-isrinktas-gelezinkelininku-susivienijimo-pirmininku/). Esmė ta, jog jis toliau sėdi LPSK valdyboje ir toliau daro įtaką LPSK priimamiems bebriniams sprendimams. Ir išrinktas be konkurencijos - sveikinu!

![](/assets/2021/06/27/cerniauskas.png)

## 1.2. Vyriausybės pusė

Tuo tarpu, LR Vyriausybė nėra suinteresuota didinti BD, tai kainuoja, o jeigu pridėtų ranka prie širdies, turėtų pripažinti, kad reiktų imtis viso viešojo sektoriaus atlyginimo reformavimo, o varge... reitingai smuktų, tad toliau yra palaikomas bebriškas būdas derėtis dėl BD. Ir jeigu manėme, kad nurinkus LSDP / LVŽS bebrų nebebus, tai ne brangieji... nepakito Valstybės suinteresuotumas ne-turėti kokybišką viešąjį sektorių, nepakito Finansų ministerijos nenoras įvesti progresyvių mokesčių sistemą ir deramai atlyginti viešojo sektoriaus darbuotojus. Premjerė gali atstojusi nors 100 kartų kartoti, kad...

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/81JuEE_D9dQ"  frameborder='0' scrolling='no' allowfullscreen></iframe></div>

Nuo to nė kiek nesikeis tai, jog Finansų ministerija ateina į derybas su kuklių kelių milijonų skaičiuku ir iš esmės pasako profsąjungoms: "davai nesispardykit, nes duosim Jūsų nariams porą papildomų atostoginių dienų, o pinigų BD didinimui nėra numatyta daugiau...".

SADM su viceministru V.Šilinsku priešakyje, kuris kovoja už darbuotojus, tik kai tai yra patogu - pozicija aiški - nėra įstatyme parašyta, jog derybos turi būti viešos, tai ir gali būti uždaros.

![](/assets/2021/06/27/sadm.png)

Viešasis interesas, skaidrumas, demokratinės vertybės TS-LKD vyriausybėje:

![](/assets/2021/06/27/linus.gif)

## 1.3. Dirbančiųjų reakcija

[Paskelbiau apklausą](https://lithuanian-economy.net/2021/06/14/kaip-ginsime-tavo-teises) - siekdamas sužinoti, kiek žmonių remia šią kovą. Leiskite atsakyti - 11 viešojo sektoriaus darbuotojų ir vienas ne viešojo sektoriaus darbuotojas. Iš jų sutiktų susirinkti piketuoti - 4. Tiesa, teisinį ginčą palaikytų 10, bet finansiškai prie teisinio proceso kaštų prisidėtų tik 6, kiti greičiausiai nelabai turi laisvų pinigų.

10 iš apytiksliai 100.000, kuriems bazinis dydis turėtų rūpėti, nes nuo jo priklauso tiesiogiai jų pajamos. Jau matau *Delfi* antraštes: **5 piketuotojai prie vyriausybės reikalauja, jog vyriausybė vykdytų derybas skaidriai** 😂. Jau matau, kaip Šimonytė, Šilinkas ir kiti išsigandę puola įsipareigoti, jog nuo šiol visos kolektyvinių sutarčių derybos vyks tik skaidriai, viešai... 😂 (primenu, SAM, ŠMSM irgi pasirašinėja kolektyvines sutartis su PS...).

Šią savaitę eidamas gatve susitikau seną pažįstamą, kuri pasirodo dirba viešajame sektoriuje. Paklausiau - o ką ji mananti apie BD derybas, neskaidrumą? Gavau atsakymą, kuris manau labai gerai atspindi realybe: "Mano vyras dirba vardan pinigų, o aš dirbu vardan malonumo". Gal kažkiek  ironiškas atsakymas, bet jis yra teisingas. Mūsų viešojo sektoriaus darbuotojai dirba vardan idėjos, vardan valstybės, vardan malonumo,  vardan vaikų, vardan...vardan ... vardan... vardan visko, bet tik ne vardan pinigų. O kai dalis jų neapsikenčia ir pradeda protestuoti "nepriimtinais" būdais, antai lipti į ŠMM per langus, visokie *malinauskai* mano - kad taip nedera. Keista, kad dar kokio Aro neatsiuntė su bananais išdaužyt protesto.

## 1.4. Toliau...

Kas toliau mano kovoje dėl viešojo sektoriaus darbuotojų bazinio dydžio? Atsakymas - **absoliučiai nieko!** Jeigu Seimo nariams tokie susitarimai yra "vsio zakono", jeigu Vyriausybei tokie susitarimai yra "vsio zakono", juo labiau, jeigu profsąjungoms, čia viskas "vsio zakono", o darbuotojams yra gerai, kaip yra... tai kodėl draskytis turėčiau aš, net nedirbantis viešajame sektoriuje?


# 2. MMA

[2021-05-11 Trišalės tarybos posėdyje, LPSK (taip taip ir vėl LPSK), pradėjo kalbėti, jog reikia pradėti diskusijas apie sekančių metų MMA dydį](https://socmin.lrv.lt/uploads/socmin/documents/files/2021%2005%2011%20TT%20darbotv_g.pdf).  Per vykusią Gegužės pirmosios šventę, paklausiau Ingos - Kodėl??? Kodėl reikėjo pradėti taip anksti tas kalbas? Rišlaus atsakymo aš negavau. *"...nes vyriausybė turi planuotis finansus... paskui nieko nebepakeisime...."* -  kažkas tokio ¯\\_(ツ)_/¯ .

Kur problema? Šiuo metu FinMin skelbia ekonominės raidos scenarijus kartą į ketvirtį. Gegužės mėnesį, buvo prieinama dar tik kovo mėnesio 2021m. VDU prognozė (kuri remiasi praėjusių metų duomenimis prognozuojant einamuosius metus). Turint omenyje, jog ženkliai gerėja ekonominės nuotaikos, tiek dėl vykdomos anticiklinės politikos, tiek dėl vakcinavimo, prognozės visus šiuos metus tikėtina bus **tik gerėjančios**, atitinkamai nuolat didės ir FinMin prognozuojamas **šių metų** VDU.

Kai Inga pareiškė poreikį pradėti diskusijas dėl MMA, MMA [remiantis visa turima informacija](https://finmin.lrv.lt/lt/aktualus-valstybes-finansu-duomenys/ekonomines-raidos-scenarijus/scenarijus-2021-kovas) 2022 metams turėjo būti nustatytas apie 719€ (= koef x 2021m. VDU=0.4814 x **1495.1€**). Trišalė taryba vėl pakvietė Lietuvos banko klapčiukus pristatyti savo prognozių ir deja, profesinės sąjungos ir vėl visiškai nereagavo į tai, jog Lietuvos Bankas deda skersą ant politinio susitarimo ir siūlo savo metodologiją, pagal kurią MMA 2022 m. turėtų siekti - 703€.

Nesupraskite manęs neteisingai, nėra taip, kad LB to nežinotų, kaip ir nėra taip, kad SADM ministrė Navickienė to nežinotų, ar kas nors to nežinotų, [nes  SADM raštu konstatavo, jog taip, pirmus dvejus metus sutarus dėl MMA formulės buvo taikoma formulė](https://lithuanian-economy.net/2020/12/14/MMA-2021-682):

sekančių metų MMA = koeficientas x einamųjų metų FinMin VDU prognozė

Tik va LB atėjo, pakeitė formulę, kuri reiškė valstybei mažiau išlaidų, tai paskutinius dvejus metus, Vyriausybė vienašališkai keičia Trišalės tarybos susitarimą. Ir čia yra skandalo esmė, ne pats dydis, o Vyriausybės nepaisymas savo duotų įsipareigojimų!

![](/assets/2021/06/27/finmin.png)

O ką profsąjungos? O profsąjungos... Inga Ruginienė Trišalės tarybos metu kalba apie formulę taip:

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/-GxwuaVCzvQ"  frameborder='0' scrolling='no' allowfullscreen></iframe></div>

Inga, bet negi yra taip sunku **PERSKAITYTI** ką man atrašė man SADM?

![](/assets/2021/06/27/sadm2.png)

... **EINAMŲJŲ METŲ VDU PROGNOZĖ**

**Rezultatas:**

Birželio 11 d. [FinMin atnaujina ekonominės raidos scenarijų](https://finmin.lrv.lt/lt/aktualus-valstybes-finansu-duomenys/ekonomines-raidos-scenarijus). Pagal jį taikant pirmus dvejus metus po sprendimo depolitizuoti MMA taikytą metodiką MMA 2022 turėtų siekti nebe **719€**, o jau **742€** (0.4814 x **1541.7**) eurus. Tuo tarpu, SADM ministrė M.Navickienė teikia siūlymą vyriausybei MMA nustatyti **703€**. SADM tinklapyje įkeltas pranešimas spaudai - spjūvis socialiniams partneriams į akis - SADM išrankioja citatas iš susitarimo, kaip razinas iš bandelės:

>Teikdama minėtus siūlymus Vyriausybei didinti MMA ir minimalųjį valandinį atlygį, SADM atsižvelgė į Trišalės tarybos 2017 metais pateiktas rekomendacijas, kaip depolitizuoti minimaliojo darbo užmokesčio dydžio nustatymą. Jose numatyta, kad MMA ir vidutinio darbo užmokesčio (VDU) santykis neturi būti mažesnis kaip 45 proc. ir didesnis kaip 50 proc., jis turi atitikti ketvirtadalio didžiausią VDU ir MMA santykį turinčių Europos Sąjungos valstybių narių vidurkį, kuris nustatomas pagal Europos Sąjungos statistikos tarybos paskutinių trejų metų skelbiamus duomenis.([SADM](https://socmin.lrv.lt/lt/naujienos/m-navickiene-siulome-nuo-ateinanciu-metu-minimalu-darbo-uzmokesti-didinti-iki-703-euru))

**480€** - toks praradimas per metus, kurį atnešė LPSK visiems mažiausias pajamas gaunantiems darbuotojams jau dabar yra garantuotas: nes I.Ruginienė "iššovė per anksti" ir net nekovojo prieš tai, kad Vyriausybė vienašališkai kaitalioja Trišalėje taryboje sutartą metodologiją. Ir deja, bet čia net ne pabaiga... rugsėjo mėnesį, kai FinMin pateiks dar naujesnę 2021 m. VDU prognozę, labai tikėtina, jog MMA gaunantys kitais metais bus apvogti **600€** eurų - profsąjungų dėka! AČIŪ JUMS brangieji!

Nuoširdžiai, turint tokias profesines sąjungas, viešojo sektoriaus ir mažas pajamas gaunantiems darbuotojams - priešų net nebereikia!

# *Everything that has a beginning, has and end...*

Lithuanian-Economy.net pradėjau rašyti 2010 metais. Pradėjau nuo kovos su LLRI propaganda, rašiau apie atominę energetiką, mokesčius, tarptautinę prekybą, socialines problemas. Metus kalbėjau per Žinių Radiją, kviečiau profesines sąjungas burtis ir priimti vieningus veiklos siekius, organizavau raštų akcijas, klibinau SADM, SAM, VLK ir Vyriausybę... Vien nuo 2016 birželio parašiau 200 blogpost'ų. Teikiau rekomendacijas kaip indeksuoti BD, kaip nustatyti aiškią MMA nustatymo metodiką ir t.t.

Kas nuo to pasikeitė? Na iš vienos pusės galėjau emociškai išsilieti ir pasakyti ką galvoju, pateikti alternatyvą, bet iš kitos pusės... na černiauskai ir toliau vadovauja paradams... LMS ir toliau deda skersą ant medikų bendruomenės, Vyriausybė kalba viena, daro kitą, profesinėse sąjungose (mano žiniomis) nedirba nei vienas kompetentingas ekonomistas, "Solidarumas" pavirtęs antivakserių, antisorošinių ir anti-anti kontora ir vargu ar kada beatvirs į profesinę sąjungą, o darbuotojai, na **NET 11** palaiko mano iniciatyvas :D

Tai nuvilia, bet parodo kokia yra realybė: "[ne laiškais yra sprendžiamos problemos](https://www.delfi.lt/news/daily/lithuania/nauseda-atsisake-paremti-deklaracija-del-lgbtq-teisiu-ne-taip-sprendziamos-problemos.d?id=87549959)".

Taip, problemos sprendžiamos yra veiksmais - revoliucijomis. Bet šiais laikais, visi sėdi prie savo išmaniųjų ekranų, paspaudžia 👍 ir džiaukis!  Niekas neturi laiko, noro, energijos, galų gale dalis - proto. "Nieko vis tiek nepakeisi" - mentalitetas įsišaknijęs taip giliai šimtams tūkstančių kraujyje, kad jie net nesuvokia, kokia galėtų būti progresinė jėga, jeigu tik nustotų daryti 👍 -revoliucijas, o pakeltų šiknas ir išeitų į gatves...

Ko daugiau norėti visokiems Gudeliams, Arlauskams, Šimonytėms ir Skverneliams? Paklusni, tyli, 👍 -revoliucijas skelbianti tauta, o NVO ir PS sugeba tik tada kažką, kai Tapinas paorganizuoja...

Taip, rudenį kažkokiu būdų dar pristatysių [tolimųjų reisų vairuotojų apklausos](https://lithuanian-economy.net/2021/05/18/vairuotoju-apklausa) rezultatus, nors manau, jog jau dabar tikslas yra pasiektas - apklausos rezultatais jau buvo pasiremta Seime balsuojant už pataisasas, numatančias, kad atlyginimai būtų mokami tik pavedimu:

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/-Tz761HWKjU"  frameborder='0' scrolling='no' allowfullscreen></iframe></div>

Neketinu teigti, jog nesidžiaugu esąs galbūt bent kažkiek prisidėjęs prie to, kad net [VŽ.lt](https://www.vz.lt/finansai-apskaita/2021/06/22/taike-transporto-sektoriui-o-moketi-atlyginimus-grynais-uzdraude-visiems&N2B7c) netiesiogiai cituoja mano [vykdymos apklausos rezultatus](https://lithuanian-economy.net/2021/06/21/vairuotoju-atsakymai-del-mokejimo-pavedimu):

![](/assets/2021/06/27/linge.png)

**Bet gal visgi 11 metų buvo pakankama ir *Lithuanian-Economy.net* reikia pasiųsti į pensiją, o energiją nukreipti kita linkme... arba kaip pasakytų agentas Smith: *Everything that has a beginning, has and end*...**

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/TszD9Av1mS8"  frameborder='0' scrolling='no' allowfullscreen></iframe></div>

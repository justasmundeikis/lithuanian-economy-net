---
title: "Apie profesinius pokyčius"
date: 2022-06-05 15:00:00 +03:00
author: Justas Mundeikis
layout: post
comments: true
citation: false
image:  /assets/2022/06/05/sadm.jpg
thumbnail: /assets/2022/06/05/thumb.sadm.jpg
categories:
  - MISC
tags:
  - SADM
  - MMA
---

Visada laikiausi tikslo - užtikrinti maksimalų skaidrumą visiems, su kuriais bendrauju: tiesiogiai, ar netiesiogiai - per savo blog'ą, todėl manau, jog svarbu informuoti apie tai, jog nuo 2022-05-16 oficialiai tapau SADM ministrės Monikos Navickienės visuomeniniu konsultantu. Šiame trumpame blogpost'e apie tai, ką tai reiškia...<!--more-->

# Faktai

1. Nors esu ministrės Monikos Navickienės visuomeniniu konsultantu, labiau dirbsiu su viceministru [Vytautu Šilinsku](https://www.linkedin.com/in/vytautassilinskas/).
2. Temos su kuriomis nusimato darbas:
	* metodologiškai tvarkingas **MMA** nustatymas (SADM'ui nebereikės LB skaičiavimo "paslaugų", pats SADM'as yra kompetentingas atlikti reikiamus paskaičiavimus)
	* ateityje galbūt MMA nustatymo metodologijos keitimas, siekiant atliepti darbuotojų poreikius (dirbančiujų skurdo mažinimas)
	* bedarbių asmenų skolų klausimas (kaip sumažinti skolas, jų išvengti ir didinti tikimybę, jog skolas turintys bedarbiai būtų labiau motyvuoti grįžti į (legalią) darbo rinką)
	* galbūt pavyks paskatinti SADM'ą pradėti labiau investuoti į savo darbuotojus, perimant gerąsias privataus sektoriaus praktikas :)
3. Visuomeninis konsultantas reiškia, jog padedu kai ir kiek turiu laiko ir darau tai neatlygintinai. Kadangi dirbu 0.8 etato @Vinted, esu numatęs skirti penktadienius visuomeninei veiklai
4. Formaliai tapau visuomeniniu konsultantu iki kadencijos pabaigos, tačiau matysime ir vertinsime kaip sekasi bendradarbiauti jau anksčiau, nes vienos laisvos dienos aukojimas yra brangus (pakaitiniai kaštai - mažiau poilsio, mažiau mokslų, o štai TIK dalis šių metų "darbinės" literatūros, kuri ir šiaip manęs laukia). Tad matysime, kaip sekasi, kaip sutariame, kiek mano įnašas yra prasmingas ir t.t.
![](/assets/2022/06/05/IMG_1197.JPG)
5. Per kelias savaites vis dar nelabai paaiškėjo, kokios yra visuomeninio konsultato veikimo ribos, atsakomybės, koks bus mano faktinis indėlis į SADM veiklą / vykdomą politiką. Panašu, jog politikams dar trūksta šiek tiek patirties dirbant su visuomeniniais konsultantais, tačiau tikiuosi aiškumo bus daugiau ateityje.
6. Kaip patarėjas gaunu ir gausiu prieigą prie fizinių / juridinių asmenų asmeninės informacijos, todėl esu pasirašęs konfidencialumo sutartį, visgi tai nereiškia, jog tai apriboja mano galimybes bendrauti su socialiniais partneriais, pvz., NSMOT, profesinėmis sąjungomis diskutuojant apie socialinės bei darbo rinkos politinius klausimus.
7. Kas mane užmatė Facebook'e  - taip esu [kuriam laikui grįžęs į FB](https://www.facebook.com/profile.php?id=100078893457162), tačiau tai tik laikinas grįžimas, kuris buvo susijęs su savanoriavimu Maisto Banke bei sportiniais (kopinėjimo) klausimais, tačiau šis grįžimas yra labai trumpalaikis ir neabejoju, jog 1-2 mėnesių bėgyje paskyra bus panaikinta. Gyvenimas be socialinių tinklų - kur kas geresnis.
